# Udvikling i vaner under isolation

__Flere er igen i kontakt med venner og familie, men 25 procent føler sig fortsat alene__  
Tallene indikerer en opadgående tendens til, at flere igen begynder at være i kontakt med nære venner og/eller familie. Samtidig ses der dog en stabil udvikling i andelen, der føler sig alene. Siden den 17-03 har omkring 25 procent angivet, at de føler sig alene. Det er vigtigt, at folk etablerer nye vaner og ikke lader den fysiske distancering blive til social distancering.


__Udvikling i vaner under isolation__
Figur 2 illustrerer udvikling i folks vaner under myndighedernes anbefalede isolation i perioden d. 13/3-31/3. Konkret angiver målingerne andelen af folk, der i løbet af den seneste uge i høj eller nogen grad (1) har været i kontakt med nære venner og/eller familie, som de ikke bor sammen med, (2) føler at de har spist sundt, (3) følerat de har fået tilstrækkelig motion samt (4) føler at de står alene i den nuværende corona-situation.  
Figuren viser relativt stabile udviklinger i andelen der føler de spiser sundt og har fået nok motion over hele perioden. I perioden fra den 13-03 til 19-03 skete der et markant fald i andelen, der har været i kontakt med nære venner og/eller familie. Fra den 19-03 til den 27-03 har niveauet været stabilt på omkring 25 procent. Herefter viser figuren en opadgående tendens i andelen, der har været i kontakt med nære venner og/eller familie. Den 31-10 var dette tal på 30,4 procent. Siden den 17-03 har andelen, der føler sig alene været relativt stabil på omkring 20-25 procent. Man bør imidlertid være opmærksomme på disse tal, da vi ved, at det potentielt kan medføre negative konsekvenser for folks mentale sundhed. 


[missing image](https://raw.githubusercontent.com/centre-for-humanities-computing/HOPE_website_content/master/images/Picture2.png) Figur 2. Udviklingen i vaner under den nuværende isolation


__Hvordan gjorde vi?__  
Vores analyser ovenfor bygger på daglige spørgeskemaundersøgelser, blandt et udsnit af danskerne (cirka 500 per dag), som Epinion via deres webpanel har foretaget for os. For hver dag har vi udregnet andelen i vores stikprøve, der udviser tegn på et specifikt symptom, udviser en bestemt adfærd eller udtrykker en bestemt holdning. For at matche den bredere danske befolkningen vægtes disse andele på baggrund række demografiske variable (geografi, uddannelse, alder, boligtype, størrelse på husholdning, og ideologisk tilhørsforhold). På den måde er det muligt at tracke de forskellige udviklinger over tid og generalisere disse til den bredere danske befolkning. Dataindsamlingen er finansieret af Carlsbergfondet.
