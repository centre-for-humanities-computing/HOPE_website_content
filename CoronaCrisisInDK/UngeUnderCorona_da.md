# Unge under corona-krisen: Selv den digitale generation har brug for fysisk samvær

De unge lider særligt under isolationen i corona-krisen. De motionerer mindre, spiser mindre sundt, føler sig mere alene - også selv de er bedre til at opretholde kontakten med deres venner under isolationen. Selv den digitale generation har brug for fysisk samvær. HOPE-projektets undersøgelser af danske adfærd under corona-krisen viser dersuden, at de unge i lidt mindre grad har ændret adfærd for at undgå at smitte andre. Det skyldes blandt andet at de unge er mindre bekymrede for sig selv. Omvendt er de unge lige så bekymrede, som andre aldersgrupper, for samfundet under coronakrisen. Det betyder, at de unge også kan nås igennem appeller til samfundssind.

__Unge har det svært under corona-krisen__  
Omkring 25 % af de unge mellem 18 og 34 føler, at de står alene under corona-krisen. Det er den højeste forekomst på tværs af aldersgrupper. Samtidig har lidt under 40 % af de unge formået at opretholde kontakt med familie og venner. Det er således bemærkelsesværdigt, at denne - formentlige digitale - kontakt ikke formår at holde ensomheden fra døren. De unge er også den gruppe, som i størst grad oplever, at de spiser usundt og får for lidt motion under corona-krisen. Kun 40 % af de unge oplever således at de får tilstrækkeligt motion, og omkring 64 % oplever, at de spiser sundt.

![figur1](https://raw.githubusercontent.com/centre-for-humanities-computing/HOPE_website_content/master/images/unge_figur_1.png)   
*Figur 1. Befolkningens vaner under corona-krisen opdelt efter alder*


__De unger har ændret deres adfærd lidt mindre end andre aldersgrupper__  
En stor andel af befolkningen siger, at de "i høj grad" har ændret adfærd under corona-krisen for at undgå at smitte andre. Andelen blandt de unge er også høj og er lige under de 60 %. Samtidig er de unge mellem 18 og 34 år dog den gruppe, hvor andelen, der i høj grad har ændret adfærd, er lavest.

![figur2](https://raw.githubusercontent.com/centre-for-humanities-computing/HOPE_website_content/master/images/unge_figur_2.png)   
*Figur 2. Andelen, der i høj grad har ændret adfærd for at undgå smittespredning, opdelt efter alder*


__De unge er mere bekymrede for samfundet end for dem selv__  
En grund til at de unge ikke mindst grad har ændret adfærd kan hænge sammen med, at de i mindre grad bekymrer sig for sig selv i forbindelse med corona-krisen. Omrkgin 38 % af de unge mellem 18 og 34 år rapporterer, at de er i høj eller nogen grad er bekymrede for sig selv. Dette hænger formentligt sammen med den lavere faktiske risiko ved corona-smitte for denne gruppe. Samtidig er de unge dog i lige så høj som andre aldersgruppe bekymret for samfundet. Blandt de unge er omkring 88 % således i høj eller nogen grad bekymrede for samfundet. Dette viser, at appeller om samfundssind også er virkningsfulde for gruppen af unge.

![figur3](https://raw.githubusercontent.com/centre-for-humanities-computing/HOPE_website_content/master/images/unge_figur_3.png)   
*Figur 3. Befolkningens bekymringer i forhold til corona-krisen opdelt efter alder*


__Hvordan gjorde vi?__  
Vores analyser ovenfor bygger på daglige eller ugentlige spørgeskemaundersøgelser, blandt et udsnit af danskerne (cirka 500 per undersøgelse), som Epinion via deres webpanel har foretaget for os. I ovenstående grafer indgår interviews med over 11.000 danskere i periode 13. marts til 6. april, 2020. For at matche den bredere danske befolkningen vægtes disse andele på baggrund række demografiske variable (geografi, uddannelse, alder, boligtype, størrelse på husholdning, og ideologisk tilhørsforhold). På den måde er det muligt at tracke de forskellige udviklinger over tid og generalisere disse til den bredere danske befolkning. Dataindsamlingen er finansieret af Carlsbergfondet.

