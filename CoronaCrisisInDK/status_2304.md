# Hvad er status på udviklingen i corona-situationen?
Tracking af danskernes adfærd, vaner og oplevelser

__Udvikling i optimisme og ængstelse__  
Figur 1 viser udviklingen henover perioden d. 13/3-18/4 i andelen af befolkningen, der henholdsvis frygter konsekvenserne af den nuværende situation med corona-virussen, og andelen der er optimistiske i forhold til, at Danmark indenfor den nærmeste fremtid kan få kontrol over corona-virussen. Siden d. 11. april er der sket et fald i andelen, der oplever ængstelse og en stigning i andelen, der er optimistiske. Kon-kret er andelen, der er ængstelige faldet fra 84 procent d. 9.-11. april til 75 pro-cent d. 16.-18. april. Denne udvikling er statistisk signifikant. Dette er et markant fald i ængstelse, som er sammenfaldende med den gradvise genåbning af Dan-mark. Det er vigtigt, at niveauet af ængstelse ikke bliver for lavt, idet det kan fø-re til en lavere grad af compliance med myndighedernes anvisninger. I samme pe-riode er der sket en markant stigning i andelen, der er optimistiske. D. 9.-11. april var 82 procent optimistiske, mens dette tal er steget til 89 procent d. 16.-18. april. Denne udvikling er ligeledes statistisk signifikant. 

Figur 1. Udvikling i optimisme og ængstelse  
![figur 1](https://raw.githubusercontent.com/centre-for-humanities-computing/HOPE_website_content/master/images/status_2304_figur1.png)  
Note: N = 13.156. Figuren viser udviklingen i andelen, der har svaret ”I høj grad” eller ”I nogen grad” til følgende spørgsmål: *”I hvilken grad er du optimistisk i forhold til at Danmark inden for den nær-meste fremtid kan få kontrol over corona-virussen?”* og *”I hvilken grad frygter du konsekvenserne af den nuværende situation med corona-virussen?”*.


__Udvikling i compliance__     
Figur 2 viser udviklingen i, hvorvidt folk handler i overensstemmelse med myndighedernes anbefalinger i forholdt til at forebygge smittespredning i samfundet. Konkret fremgår udvik-lingen i 1) andelen der i høj grad har ændret adfærd, 2) andelen der vasker hænder mere end 10 gange om dagen og 3) andelen der undgår forsamlinger med 10+ personer. Af figur 2 fremgår det, at andelen, der undgår forsamlinger med mere end 10 personer, toppede d. 23. marts, hvor 93 procent angav dette. Siden d. 23. marts er der imidlertid sket et fald i andelen, der undgår forsamlinger med mere end 10 personer, til 83 procent d. 16.-18. april. Denne ud-vikling er statistisk signifikant. Hvad angår andelen, der vasker hænder mere end 10 gange om dagen, har dette ligget på et nogenlunde stabilt niveau på 68-78 procent igennem største-delen af perioden. Siden d. 5.-8. april er der sket et fald i andelen, der vasker hænder mere end 10 gange om dagen fra 72 procent til 64 procent d. 16.-18. april. Denne udvikling er lige-ledes statistisk signifikant. Andelen, der i høj grad har ændret adfærd, toppede d. 25. marts med 75 procent og særligt i løbet af april er der sket et fald i andelen, der i høj grad har æn-dret adfærd. D. 5.-8. april angav 73 procent at de i høj grad har ændret adfærd. D. 16.-18. april var dette tal 58 procent. Dette fald i andelen, der i høj grad har ændret adfærd, er ligele-des statistisk signifikant. Faldet i compliance viser således en bekymrende udvikling, idet be-folkningens compliance er en forudsætning for en succesfuld genåbning af samfundet. Det er vigtigt, at de gode vaner, som blev etableret under nedlukningen, også bevares mens samfun-det gradvist genåbnes.

Figur 2. Udvikling i compliant adfærd  
![figur 2](https://raw.githubusercontent.com/centre-for-humanities-computing/HOPE_website_content/master/images/status_2304_figur2.png)  
Note: N = 13.156. Figuren viser udviklingen i (1) andelen, der har svaret ”I høj grad” til følgende spørgsmål: *”I hvilken grad føler du, at den nuværende situation med corona-virussen har fået dig til at ændre adfærd for at undgå at sprede smitte?”*, (2) andelen der har svaret ”10+” til følgende spørgsmål: *”Hvor mange gange vil du anslå, at du vaskede dine hænder eller brugte håndsprit i går?”* og (3) andelen, der har svaret ”Nej” til følgende spørgsmål: *”Var du i et lokale med mere end 10 mennesker i går?”*.


__Udvikling i vaner under isolation__     
Figur 3 viser udviklingen i vaner i perioden 13. marts til 18. april. Konkret angiver målinger-ne andelen af folk, der i løbet af den seneste uge i høj eller nogen grad (1) har været i kontakt med nære venner og/eller familie, (2) føler at de har spist sundt, (3) føler at de har fået til-strækkelig motion samt (4) føler at de står alene i den nuværende corona-situation. Gennem hele perioden ses der en nogenlunde stabil udvikling i andelen, der føler, at de har fået til-strækkelig motion. Konkret angiver omkring 50 procent, at de føler, at de har fået tilstrække-lig motion. For andelen, der føler at de har spist sundt ses der en svagt nedadgående tendens efter d. 21. marts, hvor 78 procent angav, at de har spist sundt. D. 16.-18. april var dette tal 68 procent. Denne udvikling er statistisk signifikant. Udviklingen i andelen, der føler at de står alene i den nuværende situation, har været nogenlunde stabil gennem perioden, hvor ca. 20-25 procent af befolkningen angiver dette. Gennem perioden er der imidlertid sket markante ændringer i andelen, der har været i kontakt med nære venner og/eller familie. Fra d. 13.-19. marts skete der et markant fald i andelen der har været i kontakt med venner og familie, hvor-efter det har været på et stabilt niveau på omkring 25-30 procent. Siden den 9. april er der imidlertid sket en markant stigning i andelen, der har været i kontakt med nære venner og/eller familie, hvor omkring 40 procent angiver, at de har været i kontakt med venner og familie. Denne stigning er statistisk signifikant. Udviklingen kan imidlertid være udtryk for at folk i større grad slækker på myndighedernes anvisninger. 

Figur 3. Udvikling i vaner under isolation  
![figur 3](https://raw.githubusercontent.com/centre-for-humanities-computing/HOPE_website_content/master/images/status_2304_figur3.png)  
Note: N = 13.156. Figuren viser udviklingen i andelen, der har svaret ”I høj grad” eller ”I nogen grad” til følgende spørgsmål: *”I hvilken grad har du været i kontakt med nære venner og/eller familie, som du ikke bor sammen med, den seneste uge?”*, *”I hvilken grad føler du, at du har spist sundt den sene-ste uge?”*, *”I hvilken grad føler du, at du har fået tilstrækkelig motion den seneste uge?”* og *”I hvilken grad føler du, at du står alene i den nuværende corona-situation?”*.

__Udvikling i viden om coronavirus__    
Af figur 4 fremgår det, at der igennem hele perioden fra d. 13. marts til d. 18. april hos be-folkningen har været et meget højt niveau af viden om, hvordan man som borger bør forholde sig til corona-virussen. Konkret angiver mellem 95 og 99 procent gennem hele perioden at de i høj eller i nogen grad føler, at de har tilstrækkelig viden om, hvordan de som borgere bør forholde sig til corona-virussen. Dette er vigtigt, idet viden om, hvordan man skal forholde sig til corona-virussen, er en forudsætning for at kunne følge myndighedernes anvisninger. 

Figur 4. Udvikling i viden om coronavirus  
![figur 4](https://raw.githubusercontent.com/centre-for-humanities-computing/HOPE_website_content/master/images/status_2304_figur4.png)  

Note: N = 13.156. Figuren viser udviklingen i andelen, der har svaret ”I høj grad” eller ”I nogen grad” til følgende spørgsmål: *”I hvilken grad føler du, at du har tilstrækkelig viden om, hvordan du som borger bør forholde dig til corona-virussen?”*.

__Udvikling i holdningen til, hvorvidt regeringen fører den nødvendige politik__     
Gennem hele perioden har der været et højt niveau af opbakning til at regeringen fører den nødvendige politik for at håndtere corona-virussen. D. 18. marts svarede hele 90 procent, at de i høj grad eller i nogen grad var enige heri. Gennem perioden ses der imidlertid en nedad-gående tendens, hvor der særligt sker et fald i perioden fra d. 1.april til d. 18. april. Konkret svarede 90 procent d. 1.-4. april, at de i høj eller nogen grad var enige i, at regeringen fører den nødvendige politik for at håndtere corona-virussen. D. 16.-18. april var dette tal 80 pro-cent. Dette fald i andelen, der mener, at regeringen fører den nødvendige politik for at håndte-re corona-virussen er statistisk signifikant. 

Figur 5. Udvikling i holdningen til regeringens politik for at håndtere corona  
![figur 5](https://raw.githubusercontent.com/centre-for-humanities-computing/HOPE_website_content/master/images/status_2304_figur5.png)  
Note: N = 9.899. Figuren viser udviklingen i andelen, der har svaret ”Helt enig” eller ”Delvis enig” til følgende: *”Hvor enig eller uenig er du i følgende udsagn: Regeringen fører den nødvendige politik for at håndtere corona-virussen”*.

__Mentalt helbred__     
Figur 6 angiver andelen der (1) føler sig ensom, (2) føler sig stresset og (3) føler at de kan håndtere de problemer de står overfor. Konkret har 20 procent, angivet at de føler sig en-somme, og 24 procent har svaret at de føler sig stressede. Desuden angiver 73 procent, at de føler, at de kan håndtere de problemer de står overfor. Der er således en relativt stor andel, der føler sig ensomme, stressede og ikke føler, at de kan håndtere de problemer de står over-for. Det er derfor vigtigt at være opmærksom på hvilke grupper, der er særligt sårbare overfor potentielle negative psykologiske konsekvenser af corona-krisen.

Figur 6. Mentalt helbred  
![figur 6](https://raw.githubusercontent.com/centre-for-humanities-computing/HOPE_website_content/master/images/status_2304_figur6.png)  

Note: N = 1.643. Figuren viser andelen, der har svaret ”Helt enig” eller ”Delvis enig” til følgende spørgsmål: *”Hvor enig eller uenig er du i følgende udsagn: (1) Jeg føler mig ensom. (2) Jeg føler mig stresset. (3) Jeg føler mig sikker på, at jeg kan håndtere de problemer, som jeg står overfor lige nu”*.

__Andel, der bekymrer sig for konsekvenserne af corona-virussen__     
Figur 7 angiver andelen der bekymrer sig for konsekvenserne af corona-virussen for hen-holdsvis (1) sig selv og sin familie, (2) hospitalernes mulighed for at hjælpe de syge, (3) sam-fundets mulighed for at hjælpe de udsatte og (4) social uro og kriminalitet og (5) landets øko-nomi. Af figur 7 det, at flest bekymrer sig om landets økonomi. Konkret har 87 procent angi-vet dette. Desuden er der en relativt stor andel som bekymrer sig for sig selv og sin familie, for hospitalernes mulighed for at hjælpe de syge og for samfundets mulighed for at hjælpe de udsatte. Konkret angiver 67 procent, at de bekymrer sig for sig selv og sin familie. 67 procent angiver, at de bekymrer sig for hospitalernes mulighed for at hjælpe de syge, og 71 procent angiver at de bekymrer sig for samfundets mulighed for at hjælpe de udsatte. Færrest bekym-rer sig for social uro og kriminalitet, idet kun 36 procent, har angivet at dette bekymrer dem.

Figur 7. Andel, der bekymrer sig for konsekvenserne af corona-virussen  
![figur 7](https://raw.githubusercontent.com/centre-for-humanities-computing/HOPE_website_content/master/images/status_2304_figur7.png)  
Note: N = 1.643. Figuren viser andelen, der har svaret ”I høj grad” eller ”I nogen grad” til følgende spørgsmål: *”I hvilken grad er du bekymret for konsekvenserne af corona-virussen… (1) … for dig og din familie?, (2) … for hospitalernes mulighed for at hjælpe syge?, (3) … for samfundets mulighed for at hjælpe de udsatte?, (4) … på social uro og kriminalitet? Og (5) … på landets økonomi?”*.

__Andel der mener, at det er berettiget at fordømme dem, der ikke holder afstand__       
Figur 8 angiver andelen, der mener, at det er berettiget at fordømme dem, der ikke holder af-stand i det offentlige rum. Konkret angiver 69 procent, at de er helt enige eller delvis enige i dette. Dette indikerer, at spørgsmålet om efterlevelse af myndighedernes anvisninger også er blevet et moralsk spørgsmål, hvor en relativt stor del af befolkningen mener, at det er beretti-get at fordømme dem, der ikke overholder retningslinjerne om at holde afstand. 

Figur 8. Andel, der mener, at det er berettiget at fordømme dem, der ikke holder afstand  
![figur 8](https://raw.githubusercontent.com/centre-for-humanities-computing/HOPE_website_content/master/images/status_2304_figur8.png)  

Note: N = 1.621. Figuren viser andelen, der har svaret ”Helt enig” eller ”Delvis enig” til følgende spørgsmål: *”Hvor enig eller uenig er du i følgende udsagn: Det er helt berettiget at fordømme dem, som ikke holder afstand til andre i det offentlige rum”*.


__Andel, der holder fysisk afstand__     
Figur 9 angiver andelen, der holder fysisk afstand til (1) familiemedlemmer som de ikke bor sammen med, (2) kollegaer, (3) venner og bekendte og (4) fremmede. Af figur 7 fremgår det, at befolkningen primært holder afstand til fremmede og kollegaer. Konkret angiver 83 pro-cent, at de ikke har været fysisk tæt på nogle fremmede. Ligeledes angiver 82 procent, at de ikke har været fysisk tæt på nogle kollegaer. Befolkningen holder i lidt mindre grad afstand til venner og bekendte, idet 75 procent angiver, at de ikke har været fysisk tæt på nogle ven-ner og bekendte. Desuden fremgår det, at familiemedlemmer som man ikke bor sammen med, er dem der i mindst grad holdes fysisk afstand til. Konkret angiver 65 procent, at de holder afstand til familiemedlemmer, som de ikke bor sammen med. 

Figur 9. Andel, der holder fysisk afstand  
![figur 9](https://raw.githubusercontent.com/centre-for-humanities-computing/HOPE_website_content/master/images/status_2304_figur9.png)  
Note: N = 1.606. Figuren viser andelen, der har svaret ”0” til følgende spørgsmål, hvor fysisk tæt for-stås som tættere på end 2 meter i mindst 2 minutter: (1) *”Hvor mange fra din øvrige familie, som du ikke bor sammen med, har du været fysisk tæt på?"*, (2) *”Hvor mange kollegaer har du været fysisk tæt på?"*, (3) *”Hvor mange venner og bekendte (dvs. folk du kender navnet på) har du været fysisk tæt på?”* og (4) *”Hvor mange har du været fysisk tæt på, som du ikke kendte i forvejen?”*. 

__Andel, der holder fysisk afstand opdelt på køn, alder og uddannelse__     
Figur 10 angiver andelen, der holder fysisk afstand til både familiemedlemmer, som de ikke bor sammen med, kollegaer, venner og fremmede opdelt på henholdsvis (1) køn, (2) alder og (3) uddannelse. Konkret fremgår det, at der ikke er signifikant forskel på graden af fysisk di-stance på tværs af hverken køn eller uddannelse. Dog holder kvinder i lidt højere grad end mænd fysisk afstand, men der er ikke tale om en signifikant forskel. Der er imidlertid en markant forskel i andelen, der holder fysisk distance på tværs af aldersgrupper, hvor en langt større andel af personer på 56+ holder fysisk afstand sammenlignet med 18-34 årige og 35-55 årige. Konkret holder 52 procent af personer på 56+ afstand til både øvrige familiemedlem-mer, kollegaer, venner og fremmede. Til sammenligning er dette tal 31 procent blandt de 18-34 årige og 34 procent blandt de 35-55 årige.

Figur 10. Andel, der holder fysisk afstand opdelt på køn, alder og uddannelse  
![figur 10](https://raw.githubusercontent.com/centre-for-humanities-computing/HOPE_website_content/master/images/status_2304_figur10.png)   
Note: N = 1.658. Figuren viser andelen, der har svaret ”0” til samtlige af følgende spørgsmål, hvor fy-sisk tæt forstås som tættere på end 2 meter i mindst 2 minutter: (1) "”Hvor mange fra din øvrige fami-lie, som du ikke bor sammen med, har du været fysisk tæt på?"*, (2) "”Hvor mange kollegaer har du væ-ret fysisk tæt på?"*, (3) *”Hvor mange venner og bekendte (dvs. folk du kender navnet på) har du været fysisk tæt på?”* og (4) *”Hvor mange har du været fysisk tæt på, som du ikke kendte i forvejen?”*. Spørgsmålene er opdelt på køn, alder og uddannelse.


__Hvordan gjorde vi?__  
Vores analyser ovenfor bygger på spørgeskemaundersøgelser, blandt et udsnit af danskerne (cirka 500 per surveyrunde), som Epinion via deres webpanel har foretaget for os (i alt 13.156). For spørgsmålene vedrørende optimisme, ængstelse, vaner, compliance og viden om coronavirus er data indsamlet i perioden 13. marts til 18. april (N = 13.156). For spørgsmål vedrørende opbakning til at regeringen fører den nødvendige politik er data indsamlet i peri-oden 18. marts til 18. april (N = 9.899). For spørgsmål vedrørende mentalt helbred, bekym-ring for konsekvenserne af coronavirus, moralisering og fysisk afstand er data indsamlet i pe-rioden 9. april til 18. april (N = 1.674). For hver dag har vi udregnet andelen i vores stikprø-ve, der udviser en bestemt adfærd eller udtrykker en bestemt holdning. For at matche den bredere danske befolkningen vægtes disse andele på baggrund række demografiske variable (geografi, uddannelse, alder, boligtype, størrelse på husholdning, og ideologisk tilhørsfor-hold). På den måde er det muligt at tracke de forskellige udviklinger over tid og generalisere disse til den bredere danske befolkning. Dataindsamlingen er finansieret af Carlsbergfondet.

