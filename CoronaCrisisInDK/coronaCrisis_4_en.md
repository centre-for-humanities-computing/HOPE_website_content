# Udvikling i optimisme og ængstelse  
__Faldende ængstelse og stigende optimisme__  
Siden den 26-03 er der sket et fald i andelen der er ængstelige, og en stigning i andelen der er optimistiske omkring fremtiden. Pr. 31-03 føler 80 procent sig ængstelige. For at efterlevelsen af reglerne fastholdes, er det vigtigt, at niveauet af ængstelse ikke bliver for lavt. Tilsvarende har der været en markant stigning i andelen der er optimistiske omkring fremtiden. Konkret er dette tal steget fra 78,3 procent den 26-03 til 89,3 procent den 31-03.


__Optimisme og ængstelse__  
Figur 4 viser udvikling henover perioden d. 13/3-31/3 i andelen af befolkningen, der henholdsvis frygter konsekvenserne af den nuværende situation med corona-virussen, og andelen der er optimistiske i forhold til at Danmark indenfor den nærmeste fremtid kan få kontrol over corona-virussen. I perioden fra den 16-03 til d. 26-03 ser vi en nogenlunde stabil udvikling i andelen, der oplever ængstelse på 84,2-87,7 procent. Efter den 26-03 er der imidlertid sket et fald i andelen, der er ængstelige til et niveau omkring 80 procent, hvor det har været stabilt siden da. For at efterlevelsen af reglerne fastholdes, er det vigtigt, at niveauet af ængstelse ikke bliver for lavt. Udviklingen i optimisme har varieret mere gennem hele perioden. Siden den 26-03 er der sket en markant stigning i andelen, der er optimistiske omkring fremtiden. Konkret er dette tal steget fra 78,3 procent den 26-03 til 89,3 procent den 31-03. 

[missing image](https://raw.githubusercontent.com/centre-for-humanities-computing/HOPE_website_content/master/images/Picture4.png) Figur 3. Udviklingen i compliant adfærd 
  
  
__Hvordan gjorde vi?__  
Vores analyser ovenfor bygger på daglige spørgeskemaundersøgelser, blandt et udsnit af danskerne (cirka 500 per dag), som Epinion via deres webpanel har foretaget for os. For hver dag har vi udregnet andelen i vores stikprøve, der udviser tegn på et specifikt symptom, udviser en bestemt adfærd eller udtrykker en bestemt holdning. For at matche den bredere danske befolkningen vægtes disse andele på baggrund række demografiske variable (geografi, uddannelse, alder, boligtype, størrelse på husholdning, og ideologisk tilhørsforhold). På den måde er det muligt at tracke de forskellige udviklinger over tid og generalisere disse til den bredere danske befolkning. Dataindsamlingen er finansieret af Carlsbergfondet.
