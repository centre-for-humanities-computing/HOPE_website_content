# Udvikling i compliance  

__Danskerne undgår i mindre grad større forsamlinger__  
På trods af at danskerne generelt udviser en adfærd, der er i overensstemmelse med myndighedernes anvisninger, ses der et fald i andelen, der undgår forsamlinger over 10 personer. Den 23-03 toppede dette tal med 92,3 procent. Siden den 23-03 er dette tal dog faldet til 86 procent den 31-03. Det er vigtigt, at denne udvikling ikke fortsætter i en nedadgående retning.


__Udvikling i compliance__   
Figur 3 viser udviklingen i hvorvidt folk handler i overensstemmelse med myndighedernes anbefalinger i forholdt til at forebygge smittespredning i samfundet. Den tykke sorte linje udtrykker udviklingen i ét overordnet ”compliance indeks”, der samler alle anbefalingerne i et overordnet mål.   
Generelt fremgår det af figuren, at danskerne udviser en høj grad af overensstemmelse med myndighedernes anvisninger. Således er udgangspunkt for det overordnede mål compliance indeks d. 31/3 et niveau på omkring 92 procent, som udviser en adfærd der er i overensstemmelse med myndighedernes anvisninger. Det samlede niveau af compliance har desuden været nogenlunde konstant siden den 25-03. Ses der på hver af de forskellige mål for compliance, er der for de fleste mål desuden tale om stabile udviklinger. Den mest markante udvikling er sket for andelen, der undgår forsamlinger over 10 personer. Den 13-03 var det kun 64,5 der undgik forsamlinger over 10 personer. Den 23-03 toppede det med 92,3 procent, der angiver, at de undgår forsamlinger over 10 personer. Siden den 23-03 er dette tal dog faldet til 86 procent den 31-03. Det er vigtigt, at denne udvikling ikke fortsætter i en nedadgående retning. 

![missing image](https://raw.githubusercontent.com/centre-for-humanities-computing/HOPE_website_content/master/images/Picture3.png) Figur 3. Udviklingen i compliant adfærd 

__Hvordan gjorde vi?__  
Vores analyser ovenfor bygger på daglige spørgeskemaundersøgelser, blandt et udsnit af danskerne (cirka 500 per dag), som Epinion via deres webpanel har foretaget for os. For hver dag har vi udregnet andelen i vores stikprøve, der udviser tegn på et specifikt symptom, udviser en bestemt adfærd eller udtrykker en bestemt holdning. For at matche den bredere danske befolkningen vægtes disse andele på baggrund række demografiske variable (geografi, uddannelse, alder, boligtype, størrelse på husholdning, og ideologisk tilhørsforhold). På den måde er det muligt at tracke de forskellige udviklinger over tid og generalisere disse til den bredere danske befolkning. Dataindsamlingen er finansieret af Carlsbergfondet.
